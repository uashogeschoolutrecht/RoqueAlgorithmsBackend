PvdA-Kamerlid Henk Nijboer is uit het dagelijks bestuur van de Tweede Kamer gestapt. De afgelopen dagen kwam Nijboer onder vuur te liggen omdat hij als presidium-lid had ingestemd met een onderzoek naar zijn fractiegenoot Khadija Arib.\nOp Twitter schrijft hij dat hij nog nooit zoveel kritiek heeft gekregen als de afgelopen dagen van mensen binnen en buiten de partij. Dat maakt effectief functioneren in het presidium volgens hem onmogelijk.\nHet Kamerlid zegt dat hij nog steeds achter het onderzoek naar Arib staat. Over de oud-Kamervoorzitter zouden tientallen klachten zijn binnengekomen.\nOnderzoek moet uitwijzen of ze een onveilige werksfeer heeft gecreëerd. Nadat het onderzoek bekend was geworden, richtte Arib haar pijlen op de huidige voorzitter, Vera Bergkamp, en sprak van ‘een politieke dolksteek’.\n\nIk treed per direct terug uit het presidium. Hierbij mijn verklaring. pic.twitter.com/JrvBQaRptJ\n— Henk Nijboer (@henknijboer) October 4, 2022\n\nDe rat en het zinkende schip\n“Gejank: ik heb nog nooit zoveel kritiek gekregen als de afgelopen dagen. Watjes zijn jullie,” zegt columnist Ebru Umar tegen Nijboer. “Op een schandalig hoog salaris. Ga eens vakkenvullen of zo, leer eens met kritiek omgaan, wees een vent in plaats van een politicus.”\nTheatermaker George van Houts voegt toe: “De rat en het zinkende schip.”\nKeer op keer gekopieerd\nPubliciste Maaike van Charante vindt de verklaring van Nijboer ‘een beetje warrig’. “Waarom zou hij als PvdA-lid niet meer in het presidium kunnen functioneren? Je moet tegen kritiek kunnen. En het probleem is niet het onderzoek (onderzoek die klachten!), het probleem is de karaktermoord op Arib.”\n“Wanneer het te heet wordt onder hun voeten, dan stap je op,” reageert melkveehouder Gerrit Wermink. “Vak K deed dat onlangs ook en dat gedrag wordt dus nu keer op keer gekopieerd.”\n…\n\nInteressantLees meer over:Arib Bergkamp PvdA Tweede Kamer,
